
## PAC3: REPTE-ACTIVITAT 3

### Visionant el futur amb les ulleres de Manovich: redescobrint la hibridació

Autor: Gerard Gómez Pagès
Fecha: 09/05/2022

![Cultura Digital](https://i0.wp.com/marketbusinessnews.com/wp-content/uploads/2017/07/Word-Processor-has-been-around-a-long-time.jpg) 


## Plantejament

Els qui treballem diàriament amb ordinadors estem molt avesats a utilitzar eines de programari que ens faciliti el desenvolupament del treball. Els projectes en què elaborem necessitem redactar i molt sovint compartir i treballar conjuntament amb un document. En aquest col·loquem arxius de diferents tipologies, des de text, imatges fins a vídeos o gràfics vectorials.


## Primer cas d'hibridació: Google Docs

Durant molts anys per escriure documents hem estat utilitzant diferents objectes, des de la ploma i el paper, la màquina d'escriure i la seva remediació a l'ordinador personal amb programari com ***Microsoft Office o Openoffice.org***, fins a l'arribada d'internet, on sorgeixen diferents projectes amb una idea en comú. Aquesta evolució dels programaris tradicionals com a processadors de textos a la introducció d'internet va revolucionar la creació de noves maneres i funcionalitats per aquests programaris.

![Google Docs](https://blog.ida.cl/wp-content/uploads/sites/5/2016/04/image02-3.png)


**Google Docs** sorgeix de dos projectes separats, per una banda, **Writely** i per l'altra **Google Spreadsheets**. Writely era un processador de text individual en xarxa creat per la companyia ***Upstartle***, el qual va ser llançat l'agost de 2005. Les característiques originals incloïen un lloc per a l'edició de textos en col·laboració, a més de controls per al seu accés.
Mentrestant, Google va desenvolupar Google Spreadsheets introduint moltes de les característiques que actualment s'implementen a Google Docs.

Google Docs tal com el coneixem ara, és un servei gratuït de Google que permet generar, administrar i emmagatzemar documents en línia, com ara, plantilles, presentacions multimèdia, textos, formularis, etc. Per crear aquests documents no es necessita instal·lar cap programari, només es requereix accés a un navegador i una connexió a internet. Per utilitzar el servei només cal tenir un compte de correu electrònic a Gmail, el servei de correu de Google.

Estem parlant d'una eina col·laborativa per a l'edició cooperativa de documents en temps real. Diversos usuaris poden compartir, obrir i editar documents simultàniament i els usuaris poden veure els canvis a mesura que altres col·laboradors realitzen edicions. Els canvis es guarden automàticament en els servidors de Google, com també un historial de revisió per poder recuperar-les i veure-les.

Aquest servei en línia és una evolució tecnològica tal com afirma **Manovich**, ***"utilitzen diferents tipus de dades de mitjans i tècniques necessàries per generar, modificar i visualitzar aquestes dades."*** Són, doncs, algoritmes i conjunts d'aquests que permeten dur a terme diferents accions concretes sobre aquestes dades. Per exemple, el Google docs, podem executar diferents accions com col·locar un text en negreta, posar-la en color, inserir una imatge i retallar-la, inserir una imatge a través de la càmera, adjuntar un arxiu amb un vincle, etc. Són accions que es generen de forma fàcil i simple, però que aquesta forma natural implica moltes tècniques i transcripcions d'algoritmes que se'ns tradueix a un llenguatge visual que l'usuari pot interactuar i identificar fàcilment. En aquest servei de Google Docs es fusionen diferents elements que comparteixen tècniques de programari i la interfície genera una nova experiència coherent, que és diferent dels elements per separat. Per tant, és un servei al núvol que combina i fusiona diferents mitjans.

![Google Docs](https://3adb6297-a-62cb3a1a-s-sites.googlegroups.com/site/comercioisrael/e-comercio/google-docs/Google_Docs_Billboard.jpg)

## Segon cas d'hibridació: Canva

**Canva** és un programari que ha revolucionat i democratitzat el món del disseny. La fundadora d'aquesta eina revolucionària va ser la jove **Melanie Perkins**, el 2012, quan amb poc més de vint-i-cinc anys i després de crear l'editorial més gran d'Austràlia amb ***Fusion Books***, va llançar al mercat aquesta nova manera de dissenyar a l'abast de tothom.
![Melanie Perkins](https://sugbo.ph/wp-content/uploads/2022/02/1-melanie-perkins-1536x864.jpg)

Es tracta d'una plataforma atractiva i engrescadora molt senzilla però eficaç, i s'allunya de la tasca complicada i feixuga del programari avorrit tradicional de disseny. Podem definir Canva com una alternativa i una fusió als mitjans tradicionals com **Illustrator i PowerPoint**. Una eina disponible en línia i en múltiples idiomes que ha revolucionat el món culturalment, ja que contribueix a poder dissenyar a tothom que s'ho proposi. Els que ens dediquem al món digital coneixem l'eina de disseny gràfic Canva i l'hem utilitzat en algun moment. Segurament l'hem usat per anar de pressa i que quedi bé, és a dir, és una eina ràpida, fàcil d'utilitzar i que ens permet resoldre i desenvolupar un producte de disseny gràfic amb un final molt digne.

Al programari Canva hi trobem eines de disseny gràfic simplificades, és a dir, amb molt poc temps ens permet crear fàcilment productes gràfics resolutius mitjançant un sistema senzill d'arrossegar i deixar anar elements. Podrem generar diferents formats de disseny des de múltiples opcions de plantilles i generar per exemple: targetes de visita, presentacions, cartells, bàners, logotips, infografies, imatges per xarxes socials, pòsters, etc. Ofereix un catàleg amb més de **15 milions de plantilles** personalitzables per editar i crear projectes propis amb diferents estils, imatges i disseny de text propi, i la mida corresponent a la plataforma social o per exemple el format d'impressió. Una nova manera de funcionar a base de vectors, imatges i text, on els projectes es poden guardar per continuar editant-los contínuament sense perdre moviments. Fins i tot, als documents hi podem incorporar vídeos, sons o gifs animats per fer, per exemple, més vistosa una presentació.

![Melanie Perkins](https://hotmart.com/media/2019/11/06180038/canva-post-instagram.png)

Una eina gratuïta que compta amb dissenys acurats i elegants que posa a la nostra disposició per dissenyar com si fóssim professionals, i sense cap mena de coneixement de disseny previ. Tant és així, que entre els dissenyadors hi ha un cert debat sobre aquesta eina, però el què no es pot plantejar és el que les dades demostren, més de **14 milions d'usuaris en més de 179 països**. Una millora pel que fa a l'atractiu i simplificació d'una tasca complicada per a moltes usuàries, però que ha posat en relleu una necessitat que cobreix amb el seu servei i que té molt èxit en els centres educatius, en les empreses i en l'àmbit d'usuari.

![Cultura Digital](https://static.canva.com/anon_home/benefits-start-en-630x398.png)

### Referencias y Bibliografía

* Manovich, Lev. (2013). **El Software toma el mando**. Barcelona: Editorial UOC. 
* ***Cerca i localització d’informació per internet*** [en línea] [consulta: 2 de maig de 2022] Disponible a: http://cerca-informacio.recursos.uoc.edu/
* ***Documentos de Google*** [en línea] [consulta: 28 d'abril de 2022] Disponible a: https://hmong.es/wiki/Google_Doc
* ***Historia de Google Docs*** [en línea] [consulta: 20 d'abril de 2022] Disponible a: https://any28chiquis.wordpress.com/2013/04/16/historia-de-google-docs/
* ***Historia de Google Docs*** [en línea] [consulta: 18 d'abril de 2022] Disponible a: https://hermoxaaa.blogspot.com/2012/09/historia-de-google-docs.html
* ***Qué es Canva, cómo funciona y cómo usarlo para crear diseño*** [en línea] [consulta: 22 d'abril de 2022] Disponible a: https://hermoxaaa.blogspot.com/2012/09/historia-de-google-docs.html
* ***Fonaments i evolució de la multimèdia*** [en línea] [consulta: 23 d'abril de 2022] Disponible a: https://multimedia.uoc.edu/blogs/fem/etiqueta/hibridacion/
* ***Filtrados datos de 139 millones de usuarios de Canva*** [en línea] [consulta: 15 d'abril de 2022] Disponible a: https://unaaldia.hispasec.com/2019/05/filtrados-datos-de-139-millones-de-usuarios-de-canva.html
* ***Canva, la gran herramienta de diseño para todos ya disponible en Español*** [en línea] [consulta: 6 de maig de 2022] Disponible a: https://digitalmarketingtrends.es/entrevista-belen-fernandez-canva/
* ***Canva para diseño: Pros i Contras [Tutorial Canva 2021]*** [en línea] [consulta: 1 de maig de 2022] Disponible a: https://galernaestudio.com/canva-diseno/
----

Licencia: Material Creative Commons desarrollado bajo licencia CC BY-SA 4.0. Imágenes CC BY [Tubik studio](https://blog.tubikstudio.com/how-to-create-original-flat-illustrations-designers-tips/) 
